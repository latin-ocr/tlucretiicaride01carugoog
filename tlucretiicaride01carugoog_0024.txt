LIBER PRIMUS. 15

Neo calidos aestus tuimur, nec fr'igora quimus
UsurpareoculiS, nec voces cernere suemus3
Quae tamen omnia corporea constare necesse est
Natura: quoniam sensus impellere possunt.

Tangere enim et tangi, nisi corpus nulla potest res.

Denique, fluctifrago suspensae in' littore vestes
Uvescunt, eaedem dispansae in sole senescunt3
At neque, quo pacto persederit humor aquai
Visu est, nec rursum quo pacto fugerit aestu;
In parvas igitur parteis dispergitur humor,
Quas oculi nulla possunt ratione videre.

Quin etiam multis Solis redeuntibus annis
Annulus in digito subtertenuatur habendo:
Stillicidl casus lapidem cavat: uncus aratri
Ferreus occulte decrescit vomer in arvis:
Strataque jam volgi pedibus detrita viarum
Saxea conspicimus: tum portas propter ahena
Signa manus dextras ostendunt attenuari
Saepe salutantum tactu, praeterque meantum:
Haec igitur minui, cum sint detrita, videmus3
Sed quae corpora decedant in tempore quoque,
Invida praeclusit speciem natura videndi.

Postremo, quaecunque dies naturaque rebus
Paullatim tribuit, moderatim creseere cogens,
Nulla. potest oculorum acies contenta tueri ⁴; .

Nec porro quaecunque aevo macieque senescunt:

 

