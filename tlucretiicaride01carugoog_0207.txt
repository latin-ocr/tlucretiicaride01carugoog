208 T. LUCRETII CARI

. Praecipere,haudquaquamestpedetentirnprogredientis.
Terraque ut in media mundi regione quiescat,

Evanescere paullatim, et decrescere pondus

Convenit: atque aliam naturam subter habere

Ex ineunte aevo conjunctam, atque uniter aptam

Partibus aeriis muudi, quibus insita sidit.

Propterea uon est oneri, neque deprimit auras;

Ut sua quoique homini nullo sunt pondere membra: .

N ec caput est oneri colle, nec denique totum

Corporis in pedibus pondus sentimus inesse.

· At quaecunque foris veniunt, impostaque nobis·

Pondera sunt, laedunt permulto saepe minora:

Usqueadeo magni refert, quoi quae adjaceat res·

Sic igitur tellus non est aliena repente

Adlata, atque auris aliunde objecta alienis:

Sed pariter prima concepta ab origine mundi;

. Certaque pars ejus, quasi nobis membra, videtur.
Praeterea grandi tonitru concussa repente

Terra, supra se quae sunt, concutit omnia motu:

Quod facere haud ulla posset ratione, nisi esset

Partibus aeriis mundi, coeloque revincta:

Nam communibus inter se radicibus haerent

δ Ex ineunte aevo conjuncta, atque uniter apta.

Nonne rides etiam, quam magno pondere nobis

Sustineat corpus tenuissima vis animai, Ι

Propterea quia tam conjuncta, atque uniter apta estl

 

