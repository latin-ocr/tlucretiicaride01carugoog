10 r. nocuum-1 curu

Inde enascitur, atque oras in luminis exit,

Materies ubi inest cujusque et corpora prima:

Atque hac re nequeunt ex omnibus omnia gigni,

Quod certis in rebus inest secreta facultas.
Praeterea, cur vere rosam, frumenta calore, ¹

Viteis auctumno fundi sudante videmus: ,

Si non, certa suo quia tempore semina rerum ¹

Ι Cum confluxerunt, patefit quodcunque creatur,

Dum tempestates adsunt, et vivida tellus

· Tuto res teneras effert in luminis oras l*

Quod si de nihilo fierent, subito exorerentur

Incerto spatio, atque alienis partibus anni:

Quippe ubi nulla forent primordia, quae genitali

Concilio possent arceri tempore iniquo.
Nec porro augendis rebus spatio foret usus

Seminis ad coitum, e nihilo si crescere possent.
Nam fierent juvenes subito ex infantibus parvis3
E terraque exorta repente arbusta salirent
Quorum nil lieri manifestum est, omnia quando
Paullatim crescunt (ut par est) semine certe,
Crescendoque genus servant3 ut noscere possis
Quaeque sua de materia grandescere, alique.
Huc accedit uti sine certis imbribus anni
Laetificos nequeat foetns submittere tellus3
Nec porro secreta cibo natura animantum
Propagare genus possit, vitamque tueri:

 

