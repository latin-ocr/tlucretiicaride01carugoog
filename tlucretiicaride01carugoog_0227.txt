236 Τ. LUCRETII CARI

Nequidquam: quoniam permista caede calentes
Turbabant saevi nullo discrimine turmae,

T errificas capitum quatientes undique cristas3
Nec poterant equites fremitu perterrita equorum
Pectora mulcere, et fraenis convertere in hosteis.
Inritata leae jaciebant corpora saltn

Undique, et advorsum venientibus ora petebant:
Et nec opinanteis a tergo deripiebant,
Deplexaeque dabant in terram volnere vinctos,
Morsibus adfixae validis atque unguibus uncis:

J notabantque suos tauri, pedibusque terebant:
Et latera ac ventres hauribant subter equorum
CornibuS, ad terramque minanti mente ruebant. ’
At validis socios caedebant dentibus apri,

“ Tela infracta suo tinguentes sanguine saevi:

“ In se fracta suo tinguentes sanguine tela:
Permistasque dabant equitum peditumque ruinas.
Nam transversa feros exibant dentis adactus

J omenta, aut pedibus ventos erecta petebant:
Nequidquam: quoniam a nervis succisa videres
Concidere, atque gravi terram consternere casu. ’
Sic, quos ante domi domitos satis esse putabant, ,
Effervescere cernebant in rebus agundis,
Volneribusr, clamore, fuga, terrore, tumultu:
Nec poterant ullam partem reducere eorum. ·
Diffugiebat enim varium genus omne ferarum:

 

