128 T. LUCRETII CARI

Credere se quemquam sibi sensum in morta futurum..

Non (ut opinor) enim dat quod promittit, et inde
Nec radicitus e vita se tollit, et eicit;

Sed facit esse sui quiddam super inscius ipse.

Vivus enim sibi quom proponit quisque, futurum

’ Corpus uti volucres lacerent in morte feraeque,

lpse sui miseret: neque enim se dividit hilum,' ,
Nec removet satis a projecto corpore3 et illud

Se fingit, sensuque suo contaminat adstans.

Hinc indignatur se mortalem esse creatum,

Nec videt, in vera nullum fore morte alium se 3.

Qui possit vivus sibi se lugere peremptum,
Stansque jacentem, nec lacerari, urive dolere.
Nam si in morte malum est malis morsuque ferarum
Tractari, non invenio qul non sit acerbum
ignibus impositum calidis torrescere flammis ;
Aut in melle situm suffocari, atque rigere
Frigore, quom in summo gelidi cubat aequore saxi 3
Urgerive superne obtritum pondere terrae.

At jam non domus accipiet te laeta, neque uxor·
Optima, nec dulces occurrent oscula nati
Praeripere‚ et tacita pectus dulcedine tangent3
Non poteris factis tibi fortibus esse tuisque
Prae-sidio: Miser! ο miser! aiunt, omnia ademit
Una dies infesta tibi tot praemia vitae.
Illud in his rebus non addunt, N ec tibi earum

 

