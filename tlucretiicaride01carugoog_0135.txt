rso τ. tucnurrr cnut

Advenit id, quod eam de rebus saepe futuris·
Macerat, inque metu male habet, curisque fatigat:
Praeteritisque 'admissa annis peccata remordent. ¹
Adde furorem animi proprium, atque oblivia rerum,
Adde quod in nigras lethargi mergitur undas.

Nil igitur mors est, ad nos neque pertinet hilum,:
Quandoquidem natura animi mortalis habetur t ···
Et velut anteacto nil tempore sensimus aegri‚

Ad confligendum venientibus undique Poenis;
Omnia quom belli trepido concussa tumultu -
Horrida contremuere suh altis aetheris auris3

In dubioque fuit sub utrorum regna cadendum·
Omnibus humanis esset, terraque marique:

Sic ubi nou erimus, quom corporis atque animai
Discidium fuerit, quibus e sumus uniter apti,
Scilicet haud nobis quidquam, qui non erimus tum,·..
Accidere omnino poterit, sensumque movere:

Non si terra mari miscebitur, et mare coelo.

Et si jam nostro sentit de corpore postquam
Distracta est animi natura animaeque potestas: ·
Nil tamen hoc ad nos, qui coetu conjugioque
Corporis atquc animae consistimus uniter apti.
Nec, si materiam nostram conlegerit aetas
Post obitum, rursumque redegerit ut sita nunc est,
Atque iterum nobis fuerint data lumina vitae, ·

 

