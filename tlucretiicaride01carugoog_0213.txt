ΜΘ Τ. LUCRETII CARI

Inde Autumnus adit ; graditur simul Euius Euan:
Inde aliae tempestates ventique sequuntur,
Altitonans Volturnus, et Auster fulmine pollens:
Tandem Bruma niveis adfert, pigrumque rigorem,
Reddit, Hyems sequitur, crepitans ac dentibus Algos.
Quo minus est mirum, si certo tempore luna
Gignitur, et certo deletur tempore rursus,

Quom fieri possint tam certo tempore multa.

Solis item qnoque defectus, lunaeque latebras,
Pluribus e causis fieri tibi posse putandum est.
Nam cur luna queat terram secludere solis
Lumine, et a terris altum caput obstruere eji,
(lbjiciens caecum radiis ardentibus orbem:
Tempore eodem aliud facere id non posse putetur
Corpus, quo⁰d cassum labatur lumine semperl
Solque snos etiam dimittere languidus igneis
Tempore cur certo nequeat, recreareque lumen,
Quom loca praeteriit flammis infesta per auras,
Quae faciunt igneis interstingui atque perire?

Et cur terra queat lunam spoliare vicissim
Lumine, et oppressum solem super ipsa tenere,
Menstrua dum rigidas coni perlabitur umbras:
Tempore eodem aliud nequeat succurrere lunae
Corpus, vel supera solis perlabier orbem,

Quod radios interrumpat, lumenque profusum?
Et tamen ipsa suo sl fulgit luna nitore,

 

