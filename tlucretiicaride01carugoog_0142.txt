LIBER TERTIUS· 133

Hoc est adverso nixantem trudere monte

Saxum, quod tamen a summo jam vertice rursum

Volvitur, et plani raptim petit aequora campi.
Deinde animi ingratam naturam pascere semper,

Atque explere bonis rebus, satiareque nunquam,

Quod faciunt nobis annorum tempora, circum

Quom redeunt, foetusque ferunt, variosque lepores,

N ec tamen explemur vitai fructibus unquam3

Hoc (ut opinor) id est, aevo florente puellas

Quod memorant, laticem pertusum congerere in vas3 ·

Quod tamen expleri-nulla ratione potestur.
Cerberus et Furiae jam vero, et lucis egenus

Tartarus, horriferos eructans faucibus aestus,

Haec neque sunt usquam, neque possunt esse pro·

fecto.

Sed metus in vita poenarum pro malefactis

Est insignibus insignis, scelerisque luela

Carcer,.et horribilis de saxo jactus deorsum,

Verbera, carnifices, robur, pix, lamina, taedae:

Quae tamen etsi absunt, at mens sibi conscia facti

Praemetuens, adhibet stimulos, torretque flagellis3

Nee videt interea, qui terminus esse malorum

Possit, nec quae· sit-poenarum denique finis3 ·

Atque eadem metuit magis baec ne in morte gra·

vescant:

Hinc Acherusia fit stultorum denique rita.

 

