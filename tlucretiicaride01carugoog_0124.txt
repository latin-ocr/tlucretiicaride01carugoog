monn scurrus 115

Sive aliud quid vis potius conjunctius eji

Fingere, quandoquidem connexu corpus adbaeret.
Denique corporis atque animi vivata potestas

Inter se conjuncta valent, vitaque fruuntur.

Nec sine corpore enim vitaleis edere motus

Sola potest animi per se natura, nee autem

Cassum anima corpus durare, et sensibus uti:

Scilicet, avolsus radicitus ut nequit ullam “

Dispicere ipse oculus rem seorsum corpore toto, ’

Sic anima atque animus per se nil posse videntur:

Nimirum, quia per venas et viscera mistim,

Per nervoS, atque ossa tenentur corpore ab omni.

Nec magnis intervallis primordia possunt

Libera dissultare, ideo conclusa moventur

Sensiferos motus3 quos extra corpus in auras ¹

Aeris haud possunt post mortem ejecta moveri: a

Propterea quia non simili ratione tenentur.

Corpus enim atque animans erit aer, si cohibere

Sese anima, atque in eos poterit concludere motus

Quos ante in nervis etin ipso corpore agebat.

Quare etiam atque etiam resoluto corporis omni

Tegmine, et ejectis extra vitalibus auris,

Dissolvi sensus animi fateare necesse est,

Atque animam, quoniam conjuncta est causa duobus.
Denique quom corpus nequeat perferre animai

Discidium, quin id tetro tabescat odore,
Q 2

 

