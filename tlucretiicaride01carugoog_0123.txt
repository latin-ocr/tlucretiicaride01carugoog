114 Τ. LUCRETII CARI

Scinditur atqui animae quoniam natura, nec uno

Tempore sincera exsistit, mortalis habenda est.

Quod si forte putas ipsam se posse per artus

Introrsum trahere, et parteis conducere in unum,

Atque ideo cunctis sensum deducere membria:

At locus ille tamen, quo copia tanta animai

Cogitur, in sensu debet majore videri.

Qui quoniam nusquam est, nimirum(ut diximus ante)

Dilaniata foras dispergitur ; interit ergo,

Quin etiam, si jam libeat concedere falsum,

Et dare, posse animam glomerari in corpore eorum

Lumina qui linquunt moribundi particulatim

Mortalem tamen esse animam fateare necesse est.

Nec refert, utrum pereat dispersa per auras,

An contractis in se partibus obbrutescat:

Quando hominem totum magis ac magis undique
sensus

Deficit, et vitae minus et minus undique restat.

Et quoniam mens est hominis pars una, locoque
Fixa manet certo, velut auree, atque oculi sunt,
Atque alii sensus qui vitam cunque gubernant;

Et veluti meum, atque oculuS, naresve seorsum
Secreta a nobis nequeant sentire, neque esse
(Secta etenim parvo liquuntur tempore tabi);
Sic animus per se non quit sine corpore, et ipso

Esse homine, illius quasi quod vas esse videtur,

 

