. LIBER PRIMUS.· 23

Esse utramque sibi per se, puramque necesse est:
Nam quacunque vacat spatium, quod inane vocamus,
Corpus ea non est: qua porro cunque tenet se
CorpuS, ea vacuum nequaquam constat inane.
Sunt igitur solida, ac sine inani corpora prima.

Praeterea quoniam genitis in rebus inane est,
Materiam circum solidam constare neeesse est:
Nec res ulla potest vera ratione probari
Corpore inane suo celare, atque intus habere,

Si non, quod cohibet, solidum constare relinquas ’
1 Id porro nihil esse potest nisi materiai

Concilium, quod inane queat rerum cohibere. .
Materies igitur solido quae corpore constat

Esse aeterna potest, cum caetera dissolvantur.

Tum porro si nil esset, quod inane vacaret,
Omne foret solidum, nisi contra corpora caeca
Essent, quae loca complerent quaecunque tenerent:
Omne, quod est, spatium vacuum constaret inane. .
Alternis igitur nimirum corpus inani
Distinctum est, quoniam nec plenum naviter extat,
Nec porro vacuum: sunt ergo corpora caeca,

Quae spatium pleno possint distinguere inane.

Haec neque dissolvi plagis extrinsecus iota
Possunt ; nec porro penitus penetrata retexi,

Nec ratione queunt alia tentata labare ε

Id quod jam supera tihi paullo ostendimus ante.

 

