LIBER QUARTUS. . 153

Desierunt uerti, vix ut jam eredere possint,
Non supra sese ruere omnia tecta minari.

Jamque rubrum tremulis jubar ignibus erigere alte
Quom coeptat natura, supraque extollere monteis ;
Quos tibi tum supra sol monteis esse videtur,
Comminus ipse suo contingens fervidus igni,

Vix absunt nobis missus bis mille sagittae3
Vix etiam cursus quingentos saepe veruti:
Inter eos solemque jacent immania ponti '
AEquora substrata aetheriis ingentibus oris;
Interjectaque sunt terrarum millia multa,
Quae variae retinent gentes, et saeela ferarum.

At conlectus aquae digitum non altior unum,
Qui lapides intersistit per strata viarum,
Despectum praebet sub terras impete tanto,

A terris quantum coeli patet altus hiatus:
Nubila despicere, et coelum ,ut videare videre, et ’
Corpora mirande sub terras abdita coelo.

Denique, ubi in medio nobis equus acer obhaesit

Flumine, et iu rapidas amnis despeximus undas,
· Stantis equi corpus transversum ferre videtur
Vis, et in adversum flumen contrudere raptim;
Et, quocunque oeulos trajecimus, omnia ferri,

Et fluere adsimili nobis ratione videntur.
Ι Porticus aequali quamvis est denique ductu,
Stansque in perpetuum paribus suffulta columnis,

 

