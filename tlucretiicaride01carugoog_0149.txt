140 Î¤. LUCRETII CARI

Quo fuerint, veterem et sormae servare figuram 3
Et multo citius, quanto minus endopediri
Pauca queunt, et sunt in prima fronte locata. .
Nam certe jaci, atque emergere multa videmus,
Non solum ex alto, penitusque, ut diximus ante,
Verum de summis ipsum quoque saepe colorem:
Et volgo faciunt id lutea, russaque vela,
Et ferrugina, cum magnis intenta theatris
Per malos volgata, trabeisque trementia fluctant:
Namque ibi consessum caveai subter, et omnem
Scenai' speciem, patrum, matrumque, deorumque,
Infieiunt, coguntque suo fluitare colore3
Et quanto circum mage sunt inclusa theatri
Moenia, tam magis haec intus perfusa lepore
Omnia conrident conrepta luce diei.
Ergo lintea de summo quum corpore fucum
Mittunt, effigias quoque debent mittere tenueis
Res quaeque, ex summo quoniam jaculantur utraeque.
Sunt igitur jam formarum vestigia certa,
Quae volgo volitant subtili praedita filo,
Nec singillatim possunt secreta videri.
Praeterea, omnis odos, fumus vapor, atque aliae res .
consimiles, ideo diffusae rebus abundant,
Ex alto quia dum veniunt intrinsecus ortae,
Scinduntur per iter flexum3 neo recta viarum

Ostia sunt, qua contendunt exire coortae:

 

