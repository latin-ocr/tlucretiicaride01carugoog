LIBER TERTIUS. lll

Post ubi jam validis quassatum est viribus aevi

Corpus, et obtusis ceciderunt viribus artus,
Claudicat ingenium, delirat lingua, madet menS,
Omnia deficiunt, atque uno tempore desunt.
Ergo dissolvi quoque convenit omnem animai
Naturam, ceu fumus in altas aeris auras3
Quandoquidem gigni pariter, pariterque videmus
Crescere, et (ut docui) simul aevo fessa fatisci.
Huc accedit, uti videamus corpus ut ipsum
Suscipere immaneis morbos, durumque dolorem, '
Sic animum curas aereis, luctumque, metumque:
Quare participem lethi quoque convenit esse.
Quinetiam morbis in corporis avius errat
Saepe animus3 dementit enim, deliraque fatur:
Interdumque gravi lethargo fertur in altum
AEternumquesoporem, oculis, nutuque cadentiÍ¾
Unde neque exaudit voces, neque noscere vultus
lllorum potis est, ad vitam qui revocantes
Circumstant lacrymis rorantes ora genasque.
Quare animum quoque dissolvi fateare necesse est,
Quandoquidem penetrant in eum contagia morbi:
Nam dolor ac morbus lethi fabricator uterque est,
Multorum exitio perdocti quod sumus ante.
Denique cur, hominem quom vini vis penetravit
Acris, et in venas discessit diditus ardor,
Consequitur gravitas membroruml praepediuntur

 

