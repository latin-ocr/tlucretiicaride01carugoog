LIBER QUARTUS. 173Î‡

Quippe ubi nulla latens animai pars remaneret
In membris, cinere ut multa latet obrutus ignis,
Unde reconflari sensus per membra repente
Possit, ut ex igni caeco consurgere flamma.

Sed quibus haec rebus novitas confletur, et unde
Perturbari anima, et corpus languescere possit,
Expediam: tu fac ne ventis verba profundam.

Principio, externa corpus de parte necessum est,
Acriis quoniam vicinum tangitur auris,

Tundier, atque ejus crebro pulsarier ictu:
Proptereaque sereres omnes aut corio sunt,
Aut etiam conchis, aut callo, aut cortice tectae.

Interiorem etiam partem spirantibus air
Verberat hio idem quom ducitur, alque reflatur.
Quare utrimque secus quom corpus vapulet, et quom
Perveniant plagae per parva foramina nobis
Corporis ad primas parteis, elementaque prima,
Fit quasi paullatim nobis per membra ruina.
Conturbantur enim positurae principiorum
Corporis, atque animi, sic, ut pars inde animai
Ejiciatur, et introrsum pars abdita cedat3

Pars etiam distracta per artus, nou queat esse
conjuncta inter se, nec motu mutua fungi3 ,
Inter enim saepit aditus natura, viasque:

Ergo sensus abit mutatis motibus alte.

Et quoniam non est quasi quod suffulciat artus,

 

