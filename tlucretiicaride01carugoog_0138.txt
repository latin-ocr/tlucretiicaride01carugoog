LIBER TERTIUS. ltu

J aru desiderium insidet rerum insuper una.

Quod bene si videant animo, dictisque sequantur,
Dissolvant animi magno se angore metuque.

⁸ Tu quidem ut es letho sopitus, sic eris aevi

Quod superest cunctis privatus doloribus aegris:
At nos horrifico cinefactum te prope busto
insatiabiliter deflebimus, aeternumque

Nulla dies nobis moerorem e pectore demet.

lllud abhoc igitur quaerendum est, quid sit amari

’ Tantopere, ad somnum si res redit, atque quietem,

Cur quisquam aeterno possit tabescere luctul

Hoc etiam faciunt, ubi discubuere, tenentque
Pocula saepe homines, et inumbrant ora coronis,
Ex animo ut dicant, brevis hic est fruetus homullis:
J am fuerit, neque post unquam revocare licebit.
Tanquam in morte mali cumprimis hoc sit eorum
Quod sitis exurat miseros, atque arida torreat,
Aut aliae cujusdesiderium insideat rei.
Nec sibi enim quisquam tum se, vitamque requirit,
Quom pariter mens et corpus sopita quiescunt;
· (Nam licet aeternum per nos sic esse soporem 3)
N ec desiderium nostri nos adtigit ullum:
Et tamen haudquaquam nostros tunc illa per artus
Longe ab sensiferis primordia motibus errant,
Quin conreptus homo ex somno se conligit ipse.

Multo igitur mortem minusad nos esse putandum,
Ι

 

