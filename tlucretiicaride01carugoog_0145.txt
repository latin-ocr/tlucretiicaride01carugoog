*136 T.LUCRET11 CARI unm.

AEtas post mortem, quae restat cumque, manenda.
Denique tantopere in dubiis trepidare periclis
Quae mala nos subigit vitai tanta cupido?
Certa quidem finis vitae mortalibus adstat,
Nec devitari lethum pote, quin obeamus.
Praeterea, versamur ibidem, atque insumus usque:
⁸ N eo nova vivendo procuditur ulla voluptas.
Sed dum abest quod avemus, id exsuperare 'videtur
Cretera: post aliud, quom contigit illud, avemus3
Et sitis aequa tenet vitai semper hianteis:
Posteraqne in dubio est fortunam quam vehat aetas,
Quidve ferat nobis casus, quive exitus instet.
N eo prorsum, vitam ducendo, demimus hilum
Tempore de mortis, nec delibrare valemus,
Quo minus esse diu possimus morte peremti.
Proinde lieet quot vis vivendo condere saeola,
Mors aeterna tamen nihilo minus illa manebit:
Nec minus ille diu jam non erit, ex hodierno
Lumine qui finem vitai fecit, et ille ⁵
Mensibus atque annis qui multis occidit ante.

 

