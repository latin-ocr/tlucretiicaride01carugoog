118 T. LUCRETII CARI

Esse potest anima, neque seorsum lingua, nec aures
Absque anima per se possunt sentire, nec esse.

Et quoniam toto sentimus corpore inesse
Vitalem sensum, et totum esse animale videmus,
Si subito medium celeri praeciderit ictu
Vis aliqua, ut scorsum partem secernat utramque ;
Dispertita proculdubio quoque vis animai,
Et discissa simul cum corpore disjicietur:
At quod scinditur, et parteis discedit in ullas,
Scilicet aeternam sibi naturam abnuit esse.
Falciferos memorant currus abscindere membra
Saepe ita desubito permista caede calenteis,
Ut tremere in terra videatur ab artubus id quod
Decidit abscissum3 quom mens tamen atquehominis vis·
Mobilitate mali non quit sentire dolorem:
Et simul in pugnae studio quod dedita mens est,
Corpore curn reliquo pugnarn caedeisque petissit3
Nec tenet, amissam laevam cum tegmine saepe
luter equos abstraxe rotas falceisque rapaceis:
Nec cecidisse alius dextram, quom scandit, et instat.
lnde alius conatur adempto surgere crure,
Quom digitos agitat propter moribundus humi pes:
lit caput abscissum, calido viventeque trunco,
Servat hurni voltum vitalem oculosque patenteis
Donec relliquias animai reddidit omneis.
Quin etiarn tibi si lingua vibrante minantis

 

