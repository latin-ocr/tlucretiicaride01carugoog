loe r. nucunru 'curu

Quatenus omnis ubi e toto jam 'corpore cessit, â€™
Extima membrorum circum-caesura tamen se
Incolumen praestat, nec defit ponderis hilum:
Quod genus est Bacchi quom flos evanuit, aut quum
Spiritus unguenti suavis diffugit in auras,
Aut aliquo quom jam succus de corpore cessit:
Nil oculis tamen esse minor res ipsa videtur
Propterea, neque detractum de pondere quidquam:
Nimirum, quia multa minutaque semina succos
Efficiunt, et odorem in toto corpore rerum.
Quare etiam atque etiam mentis naturam animaeque
Scire licet perquam pauxillis esse creatam
Seminibus: quoniam fugiens nil ponderis aufert.

N ec tamen haec simplex nobis natura putanda est:
Tenuis enim quaedam moribundos deserit aura
Mista vapore, vapor porro trahit aira sccum3 '
Nec calor est quisquam, quoi non sit mistus et aiir:
Rara quod ejus euim constat natura, necesse est
Aeris inter eum primordia multa cieri.

J am triplex animi est igitur natura reperta.
Nec tamen haec sat suut ad sensum cuncta creanduin3
Nil horum quoniam recipit mens posse creare
Sensiferos motus, quaedam qui mente volutent.
Quarta quoque his igitur quaedam natura necesse est
Attribuatur (ea est omnino nominis expers) :

Qua neque mobilius quidquam, neque tenuius exstat,

 

