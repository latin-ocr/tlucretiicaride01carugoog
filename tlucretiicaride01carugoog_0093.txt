84 Τ. LUCRETII CARI·

Donec materies omneis concussa per artus
Vitaleis animae nodos e corpore solvit,
Dispersamque foras per caulas ejicit omneis. ¹

N am quid praeterea facere ictum posse reamur

Oblatum, nisi discutere, ao dissolvere quaequel
Fit quoque, uti soleant minus oblato acriter ictu ·

Relliquiae motus vitalis vincere saepe,

Vincere et ingenteis plagae sedare tumultus,

Inque suos quidquid rursus revocare meatim,

Et quasi jam lethi dominantem in corpore motum .

Discutere, ac poene amissos accendere sensus.

’ Nam quare potius lethi jam limine ab ipso

Ad vitam possint conlecta mente reverti,

Quam quo decursum prope jam siet, ire et abire!

- Praeterea, quoniam dolor est, ubi materiai

Corpora vi quadam perviscera viva, per artus

Sollicitata suis trepidant in sedibus intus3

Inque locum quando remigrant, fit blanda voluptas ε

Scire licet, nullo primordia posse dolore

. Tentari3 nullamque voluptatem capere ex set.

Quandoquidem non sunt ex ullis principiorum

Corporibus quorum motus novitate laborent,

Aut aliquem fructum capiant dulcedinis almae.

H aud igitur debent esse ullo praedita sensu.
Denique, uti possint sentire animalia quaeque,

Principiis si etiam est sensus tribuendus eorum: ·

 

