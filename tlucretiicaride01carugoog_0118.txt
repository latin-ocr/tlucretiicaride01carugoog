LIBER TERTIUS· 109

Temporis exiguam partem pars ulla animai'3

Sed comes insequitur facile, et discedit in auraS,
Et gelidos artus in lethi ,frigore linquit.

At manet in vita, quoi mens animusque remansit,
Quamvis est circum-caesis lacer undique membris:

Truncus, ademta anima circum, membrisque remotis,

Vivit, et aetherias vitaleis succi pit auras:

Si non omnimodis, at magna parte animai

Privatus, tamen in vita cunctatur et haeret.

Ut lacerato oculo circum si pupula mansit

Incolumis, stat cernendi vivata potestas3

Dummodo ne totum corrumpas luminis orbem,

Sed circum-caedas aciem, solamque relinquas3

Id quoque enim sine pernicie conflet eorum:

At si tantula pars oculi media illa peresa est,

Incolumis quamvis alioqui splendidus orbis,

Occidit extemplo lumen, tenebraeque sequuntur:

Hoc anima atque animusuincti sunt foedere semper.
Nunc age, nativos animantibus et mortaleis

Esse animos animasque leveis ut noscere possis;

Conquisita diu, dulcique reperta labore

Digna tua pergam disponere carmina vita.

Tu fac utrumque uno subjungas nomen eorum,

Atque animam, verbi eausa, quom dicere pergam,

Mortalem esse docens, animum quoque dicere credas;

Quatenus cst unum inter sc, conjunctaque res est. ·

 

