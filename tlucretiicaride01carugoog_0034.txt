LIBER PRIMUS.

Infinita aetas anteacti temporis omnis
Quod fregisset adhuc, disturbans, dissolvensque, ’
Nunquam reliqiio reparari ternpore posset:
At nunc nimirum frangendi reddita finis
Certa manet3 quoniam refici rem quamque videmus,
Et finita simul generatim tempora rebus
Stare, quibus possint aevi contingere florem.
Huc accedit, uti solidissima materiai
Corpora cum constant, possint tamen omnia reddi
ι Mollia, quae fiant, aer, aqua, terra, vapores,
Quo pacto fiant, et quavi cunque genantur,
Admistum quoniam semel est in rebus inane.
At contra, si mollia sint primordia rerum,
Unde queant validi silices, ferrumque creari,
Non poterit ratio reddi: nam funditus omnis
Principio fundamenti natura carebit.

Sunt igitur solida pollentia simplicitate,

Quorum condenso magis omnia conciliatu

Arctari possunt, validasque ostendere vireis.
Denique jam quoniam generatim reddita finis

Crescendi rebus constat, vitamque tuendi,

Et quid quaeque queant per foedera naturai,

Quid porro nequeant, sancitum quandoquidem exstat3

- Nec commutatur quidquam, quin omnia constant

Usque adeo, variae volucres. ut in ordine cunctae

Ostendant maculas generaleis corpori inesse3
Ι

 

