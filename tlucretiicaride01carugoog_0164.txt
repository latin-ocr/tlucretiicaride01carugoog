LIBER QUARTUS. Ι155

Somnus, et in summa corpus jacet omne quiete3

-Tum vigilare tamen nobis, et membra movere

Nostra videmur, et in noctis caligine caeca

Cernere censemus solem, lumenque diurnum:

Conclusoque loco coelum, mare, flumina, monteis

Mutare, et campos pedibus transire videmur:

Ι Et sonitus audire, severa silentia noctis

Undique quom constent, et reddere dicta tacentes
Caetera de genere hoc mirande multa videmus,

Quae violare fidem quasi sensibus omnia quaerunt 3

Nequidquam: quoniam pars borum maxima fallit

Propter opinatus animi quos addimus ipsi,

Pro visis ut sint, quae non sunt sensibus visa.

Nam nihil egregius, quam res secernere apertas

A dubiis, animus quas ab se protinus addit.
Denique, nil sciri si quis putat, id quoque nescit

An sciri possit, quoniam nil scire fatetur:

Hunc igitur contra mittam contendere causam,

Qui capite ipse suo in statuit vestigia sese.

Et tamen hoc quoque uti concedam scire, at id ipsum

Quaeram, (quom in rebus veri nil viderit ante‚)

Unde sciat, quid sit scire, et nescire vicissim:

Notitiam veri quae res, falsique crebrit3

Et dubium certo quae res differre probarit?
Invenies primis ab sensibus esse creatam

Notitiam veri, neque sensus posse refelli:

 

