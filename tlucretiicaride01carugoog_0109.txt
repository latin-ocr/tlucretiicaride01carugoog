100 Τ. LUCRETII CARI

N ec tactum porro sine corpore) nonne fatendum est
Corporea natura animum constare, animamque!
Praeterea pariter fungi cum corpore, et una
Consentire animum nobis in corpore cernis.
Si minus offendit vitam vis horrida teli
Ossibus ac nervis disclusis intus adacta,
Attamen insequitur languor, terraeque petitus
Suavis, etin terra mentis qui gignitur aestus,
Interdumque quasi exsurgendi incerta voluntas. ,
Ergo corpoream naturam animi esse necesse est;
Corporeis quoniam telis, ictuque laborat.
ls tibi nnnc animus quali sit corpore, et unde
Consti terit, pergam rationem reddere dictis.
Principioesse ajo persubtilem atque minutis

’ Perquam corporibus factum constare: id ita esse,

Hinc licet advertas animum, ut pernoscere possis, ¹
Nil adeo fieri celeri ratione videtur,

Quam si mens fieri proponit, et inchoat ipsa:
Ocius ergo animus, quam res se perciet ulla
Ante oculos quarum in promptu natura videtur.
At quod mobile tantopere est, constane rotundis
Perqnam seminibus debet perquamque minutis,
Momine uti parvo possint impulsa moveri.
Namque movetur aqna, et tantillo momine ssutat,
Quippe volubilibus parvisque creata figuris: .
At contra mellis constantior est natura,

 

