⁸6 u. Lucanum caer

ld rursum coeli rellatum templa receptant 3
Nec sic interimit mors res, ut materiai
Corpora conficiat, sed coetum dissupat ollis:
Inde aliis aliud conjungit, et efficit, omnes
Res ut convertant formas, mutentque colores,
Et capiant sensus, et puncto tempore reddant:
Ut noscas referre, eadem primordia rerum

- Cum quibus, et quali positura contineantur,

Et quos inter se dent motus, accipiantque: .
(Neve putes aeterna penes residere potesse

Corpora prima, quod in summis fluitare videmus
Rebus, et interdum nasci, subitoque perire z) ·
Quin etiam refert nostris in versibus ipsis,

Cum quibus, et quali sint ordine quaeque locata. ’

Namque eadem coelum, mare, terras, flumina, solem

Significant: eadem fruges. arbusta, animanteis: .·

Sinon omnia sint, at multo maxima pars est

Consimilis: verum positura discrepitant haec.

Sic ipsis in rebus item jam materiai

Intervalla, viae, connexus, pondera, plagae,

Concursus, motus, ordo, positura, figurae

Quom permutantur, mutari res quoqne debent.
Nunc animum nobis adhibe veram ad rationem:

Nam tibi vehementer nova res molitur ad aureis

Accidere, et nova se species ostendere rerum.

Sed neque tam facilis res ulla est, quin ea primum

 

