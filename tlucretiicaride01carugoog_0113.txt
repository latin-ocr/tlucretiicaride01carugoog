104 Τ. LUCRETII CARI

Sic calor, atque aer, et venti caeca potestas

Mista creant unam naturam, et mobilis ilia

Vis, initium motus obse qnae dividit ollis,

Sensifer unde oritur primum per viscera motus,
Nam penitus prorsum latet haec nutura, subestque,
Nec magis hac infra quidquam est in corpore nostro ;
Atque anima est animae proporro totius ipsa:

Quod genus in nostris membris, et corpore toto
Mista latens animi vis est, animaeque potestas;
Corporibus quia de parvis paucisque creata est.

Sic tibi nominis haec expers vis, sacta minutis
Corporibus latet3 atque animai totius ipsa

Proporro est anima, et dominatur corpore toto. ¹
Consimili ratione necesse est ventus, et aer,

Et calor inter se vigeant commista per amus,

Atque aliis alind subsit magis, eminentque,

Ut quiddam fieri videatur de omnibus unum:

Ne calor, ac ventus seorsum, seorsumque potestas Ι
Aeris interimant sensum, diductaque solvant.

Est etiam calor iile animo, quem sumit in ira,
Quom fervescit, et ex oculis micat acribus ardor..
Est et frigida multa comes formidinis aura,

Quae ciet horrorem in membris, et eoncitat artus. .
Est etiam quoque pacati status aeris ille,

Pectore tranquillo qui fit, voltuque sereno.
Sed calidi plus est illis, quibus acria corda,

 

