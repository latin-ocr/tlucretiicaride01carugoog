aa r. ,uucnu'rn cant

Nam neque conlidi sine inani posse videtur
. Quidquam, nec frangi, nec findi in bina secando ;
4 Nec capere humorem, neque item manabile frigus,
Nec penetralem ignem, ’quibus omnia conficiuntur.
Et quam quaeque magis cohibet res intus inane,
Tam magis his rebus penitus tentata labascit.
Ergo si solida, ac sine inani corpora prima
Sunt, ita uti docui, sint haec aeterua necesse est.
Praeterea, nisi materies aeterna fuisset,
Antehac ad nihilum penitus res quaeque redissent,
De nihiloque renata forent quaecunque videmus,
At quoniam supera docui nil posse creari
De nihilo, neque quod genitum est ad nil revocari ;
Esse immortali primordia corpore debent,
Dissolvi quo quaeque supremo tempore possint 3
Materies ut suppeditet rebus reparandis
Sunt igitur solida primordia simplicitate,
Nec ratione queunt alia servata per aevom
Ex infinito jam tempore res reparare.
Denique, si nullam finem natura parasset
Frangendis rebus jam corpora materiai
Usque redacta forent, aevo frangente priore,
Ut nihil ex illis a certo tempore posset
Conceptum, summurn aetatis pervadere florem:
Nam quidvis citius dissolvi posse videmus
Quam rursus refici. Quapropter longadiei

 

