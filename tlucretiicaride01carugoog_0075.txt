66 Τ. LUCRETII CARI

Quod si nonita sit, rursum jam semina quaedam
Esse infinito debebunt eorporis auctu.

Namque in eadem una quojusquojus brevitate

Corporis, inter se multum variare figurae
Non possunt: fae enim minimis e partibus esse .
Corpora prima tribus, vel paullo pluribus auge;
Nempe ubi eas parteis unius corporis omneiS,
’ Summa atque ima locans, transmutans dextera laevis,
Omnimodis expertus arie, quam quisque det ordo
Formai speciem totius eorporis ejus:
Quod superest, si forte voles variare figuras,
Addendum parteis alias erit3 inde sequetur
Adsimili ratione alias, ut postulet, ordo,
Si tu sorte voles etiam variare figuras.
Ergo formai novitatem corporis augmen
Subsequitur: qnare non est ut eredere possis,
Esse infinitis distantia semina formis,
Ne quaedam cogas immani maximitate
Esse, supra quod jam docui non posse probari.

J am tibi Barbaricae vesteS, Meliboeaque fulgens
Α Purpura Thessalico concharum tincta colore, et
Aurea pavonum ridenti imbuta lepore ἱ
Saeela novo rerum superata colore jacerent:
Et contemptus odor myrrhae, mellisque sapores,
Et cycnea mele, Phoebeaque daedala chordis
Carmina consimili ratione oppressa silerent.

 

