170 T· LUCRETII CARI

Quam daret objectum parmai laeva per artem.
Scilicet et fessum corpus mandare quieti
Multo antiquius est, quam lecti mollia strata:
Et sedare sitim prius est, quam pocula, natum.
Haec igitur possent utendi cognita causa
Credier, cx usu quae suntvitaque reperta. ·
Illa quidem seorsum sunt omnia, quae prius ipsa
Nata, dedere suae post notitiam utilitatis:
Quo genere in primis sensus et membra videmus.
Quare etiam atque ctiam procul est ut credere possis,
Utilitatis ob officium potuisse creari.
Illud item non est mirandum, corporis ipsa
· Quod natura cibum quaerit quoiusque animantis ;
Quippe etenim fluere atque recedere corpora rebus
Multa modis multis docui, sed plurima debent
Ex animalibus iis quae sunt exercita motu3
Multaque per sudorem ex alto pressa feruntur,
Multa poros exhalantur, quom languida anhelant.
His igitur rebus rarescit corpus3 et omnis
Subruitur natura, dolor qnam consequitur rem:
Propterea capitur cibus, ut suffulciat artuS,
Et recreet vireis interdatuS, atque patentem
Per membra ac venas 'ut amorem obturet edendi.

Humor item discedit iu omnia quae loca cunque

Poscunt humorem, glomerataque multa vaporis
Corpora, quae stomacho praebeut incendia nostro,

 

